\tyt{Bar na Stawach}
\auth{sł. i muz. Wojciech Bellon}

Jeszcze się kołysze miasto \\
8.15 na Stawach bar \\
bramę otwiera wchodzimy tedy \\
ja i Hnatowicz Jan \\
\hops
Co tu zostało z wierszy Mistrza \\
klasa robotnicza fasolka z bufetu \\
a smak poranny piwa łapczywie \\
poznają poematy w beretach \\
\hops
Wszedł dzielnicowy krokiem szeryfa \\
tępo spod dacha popatrzył \\
nie mieści mu się w głowie służbowej \\
że można wypić na czczo \\
\hops
Co tu zostało z wierszy Mistrza \\
kiedy wyjść trzeba na papierosa \\
a bufetowa grozi gliną \\
gdy ktoś coś powie głośniej \\
\hops
Pod ścianą zaraz przy wejściu \\
paląc sporty z rękawa \\
siedli goście wprost z wierszy Mistrza - \\
"Bubu", "Makino" wypisz wymaluj \\
\hops
Słuchaliśmy ich z Hnatowiczem \\
jak żywy poemat Stawów \\
poezją był brzęk ich kufli \\
kosmiczny wymiar miały słowa \\
\hops
Lecz chłopakom od sąsiedniego stolika \\
chyba z zawodówki pobliskiej \\
nagle się dziwnie zachciało \\
"żeby te zgredy wyszli" \\
\hops
Co tu zostało z wierszy Mistrza \\
chłodem powiało od drzwi nie domkniętych \\
i wyszliśmy z Hnatowiczem  \\
gdzie indziej szukać poezji \\
